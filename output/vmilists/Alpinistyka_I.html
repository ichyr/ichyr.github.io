<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Альпіністика І - ІІІ проба</title>

    <style>
        #additional_information {
            border-spacing: 32px 0px;
        }
    </style>
</head>
<body>

    <a href="index.html">Повернутися на головну сторінку</a>

    <h1 id="title">Вмілість Альпіністика І - ІІІ проба</h1>

    <table id="additional_information">
        <tr>
            <td rowspan="6">
                <img src="..&#x2F;images&#x2F;Alpinistyka_I&#x2F;thumb______________1.jpg" />
            </td>
        </tr>
        <tr>
            <td>Спеціалізація</td>
            <td>Альпінізм та скелелазіння</td>
        </tr>

        <tr>
            <td>Статус вмілості</td>
            <td>Затверджена</td>
        </tr>

        <tr>
            <td>Рівень проби</td>
            <td>3</td>
        </tr>

        <tr>
            <td>Код на badgecraft.eu</td>
            <td></td>
        </tr>

        <tr>
            <td>Остання зміна до інформації</td>
            <td>ср, 29.04.2020</td>
        </tr>
    </table>

    <h2 id="child_info">
        Вимоги до здобувача вмілості
    </h2>

    <p>1.&nbsp;&nbsp;&nbsp;&nbsp; Здобути вмілості
«Перша допомога» для свого віку, «Скелелазіння».</p>

<p>2.&nbsp;&nbsp;&nbsp;&nbsp; Знати історію розвитку
альпінізму у світі, головні гірські масиви та вершини, історію їх підкорення.</p>

<p>3.&nbsp;&nbsp;&nbsp;&nbsp; Назвати не менше семи
відомих світових альпіністів, розповісти коротку їх біографію та альпіністичні
досягнення.</p>

<p>4.&nbsp;&nbsp;&nbsp;&nbsp; Бути обізнаним з
останніми новинами світового альпінізму (експедиції, першопроходження, змагання
тощо) та підтримувати контакти з Федерацією альпінізму і скелелазіння України
(ФАСУ).</p>

<p>5.&nbsp;&nbsp;&nbsp;&nbsp; <span>Знати та вміти вживати
такі елементи альпіністичного спорядження:<br>
– линва, льодоруб, рачки (кішки), система, карабіни різного типу, вісімка<br>
– спускова, гаки скельні, закладки, френди скельні, кості, гаки льодові та<br>
– льодобури, відтяжки та інші елементи страхувального та спускового
спорядження.<br>
Утримувати все це спорядження в охайному стані та вміти правильно
транспортувати.</span></p>

<p>6.&nbsp;&nbsp;&nbsp;&nbsp; <span>Мати власний
мінімальний альпіністичний виряд:<br>
а) добрий наплічник з міцної морозостійкої тканини та фурнітури;<br>
б) пінополіуретановий килимок (каремат);<br>
в) теплий і легкий спальник, що витримує низькі температури;<br>
г) добрі тверді шкіряні чи пластикові альпіністичні черевики з доброю підошвою;<br>
ґ) сонцезахисні окуляри з добрим прямим та бічним захистом від
ультрафіолетового проміння;<br>
д) теплу куртку (найкраще з дихаючою мембраною);<br>
е) снігозахисні утеплені штани, добрі рукавиці;<br>
є) добру та безпечну верхню і нижню систему;<br>
ж) 2-3 мідних муфтованих карабіни, вісімку спускову;<br>
з) вуса самострахові;<br>
и) безпечну та зручну гельму.</span></p>

<p>7.&nbsp;&nbsp;&nbsp;&nbsp; <span>Знати та вміло
продемонструвати наступні елементи альпіністичної техніки:<br>
а) проходження маршруту по перильному шнурку з допомогою жумару та прусика;<br>
б) принцип правильної роботи самострахувальних вусів та проходження маршруту на
«вільному карабіні»;<br>
в) організація локальної бази для дюльферного спуску;<br>
г) правильне ходження в рачках (кішках) та з льодорубом по косому (траверсному)
схилі та підйом вгору;<br>
ґ) прокладення маршруту з використанням скельних гаків, закладок, френдів,
льодобурів та відтяжок;<br>
д) правильне страхування особи, що працює на маршруті спереду.</span></p>

<p>8.&nbsp;&nbsp;&nbsp;&nbsp; Знати та
продемонструвати роботу у зв’язці. Розуміти відповідальність за безпеку та
життя колег.</p>

<p>9.&nbsp;&nbsp;&nbsp;&nbsp; Добре знати кліматичні
умови гір, у які заплановано подорож. Бути ознайомленим із можливими
небезпеками, знати, як їх уникати, як поводитись у разі їх виникнення (лавина,
зрив з карнизу, зрив з обледенілого схилу чи скелі, раптовий туман чи хмари,
снігова буря тощо).</p>

<p>10.&nbsp;&nbsp; Знати, як правильно
вибрати місце для ночівлі та кількаденного табору (бівуаку) на снігу, льоді,
морені тощо та як забезпечити його від небезпек. Знати, як поводитись у разі
непередбаченої ночівлі (надзвичайно холодної ночівлі), продемонструвати техніку
правильного будівництва іглу чи снігової ями.</p>

<p>11.&nbsp;&nbsp; Вміти користуватися
різними родами мап та шкіців, розпізнавати вершини, визначати схили та
небезпеки на них, правильно вибирати маршрут. Вміти правильно читати опис
маршруту.</p>

<p>12.&nbsp;&nbsp; Знати шкалу оцінювання
гірських вершин, враховуючи складність маршрутів виходу на них. Знати
загальнодержавні вимоги до здобуття альпіністичних ступенів, визначених
Федерацією альпінізму та скелелазіння України.</p>

<p>13.&nbsp;&nbsp; Знати принцип ведення
рятувальних робіт у всіх можливих теренах та умовах (лавини, снігові завали,
зсуви). Взяти участь у навчальних рятувальних роботах.</p>

<p>14.&nbsp;&nbsp; Правильно
транспортувати потерпілу особу до безпечного місця.</p>

<p>15.&nbsp;&nbsp; Знати, кому, де, коли
і в який спосіб зголошувати сходження та де шукати допомоги у разі потреби.</p>

<p>16.&nbsp;&nbsp; Разом з гуртком,
друзями чи клубом та інструктором підготувати та провести сходження хоча б на
дві вершини 1-Б категорії складності та відповісти вимогам загальнодержавного рівня
«Альпініст України».</p>

<p><a target="_blank" rel="nofollow"></a>&nbsp;</p>

    <h2 id="instructor_info">Вимоги до інструктора</h2>

    Немає чітких вимог до інструкторів,дана вмілість перебуває на актуалізації.
    

</body>
</html>